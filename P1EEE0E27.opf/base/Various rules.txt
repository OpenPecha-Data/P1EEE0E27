saṅs rgyas bcom ldan ’das rgyal bu rgyal byed kyi tshal mgon med zas sbyin gyi kun dga’ ra ba
na bźugs so ||

tshe daṅ ldan (6) pa ñe dga’ dge ’dun gyi gsar bu yin pas de gral rims kyi khri ldeg pa źig
thob pa daṅ | de źig gis dogs pas bla ’og ma bsgyur bar ñal lo ||

des bsams pa | bdag ñe dga’ yin na khri la yaṅ chags sam | gal te mal (7) cha’am khri ma rjes
na ñe dga’ źes bya ba’i miṅ yaṅ mi ’dogs so sñam nas | de naṅ par sṅar laṅs te yul kos la’i
rgyal po gsal rgyal gyi druṅ du soṅ ba daṅ des de la smras pa | btsun pa ñe dga’ byon
pa legs so || byon pa legs so || ji ga btsun (268b1) pa ñe dga’ bde bar gzims sam |

des smras pa | gsus po che khyod ji sñam du sems | ji ltar bdag mal stan rim pa brgyad la ñal
ba bźin ñe dga’ yaṅ de bźin sñam mam | kho bo dge ’dun gyi gsar bu yin pas kho bo gral rims
kyis khri ldeg (2) pa źig thob ste | de źig gis dogs nas kho bo bla ’og kyaṅ mi sgyur
bar ñal lo ||

btsun pa ñe dga’ mal stan rim pa brgyad po ’di ’dra ba brtags lags sam | legs par brtags pa’o
|| śin tu brtags pa’o || gaṅ du bkag sus (3) bkag | gal te brtags pa lags na dbul gyis snoms
la bźud cig |

ñe dgas smras pa | gsus po che ko sa la’i yul rnams kho bo dbaṅ ṅam ci | gtsug lag khaṅ du skyol
la byin cig |

des de la mi brgyad byin te | de la bźis (4) ni mal stan rnams khyer | bźis khri khyer nas de
dag sraṅ gi dbus nas ’dor ba bram ze daṅ | khyim bdag de dag gis mthoṅ ṅo ||

mthoṅ nas kyaṅ dris pa | śes ldan dag deṅ lha’i gzims mal gaṅ du byed | ñe dgas smras (5) pa
| ñid kyi pho braṅ du’o || gzims mal ’di gaṅ du khyer | ñe dgas smras pa | ’di dag ni bdag
gis thob po ||

śes ldan dag dge spyoṅ ñe dga’ ni | ’dod pa’i yon tan gyis g-yen spyo ’am ci | źes de dag smod
par byed | (6) gźogs ’phyas byed | kha zer bar byed do ||

de gtsug lag khaṅ du soṅ nas gtsug lag khaṅ chag chag btab | phyag dar byas nas ba’i lci ba
sar pa’i byug pas byugs te | gnas mal bśams nas ñal bar bsams pa daṅ | bcom (7) ldan ’das
kyis kyaṅ phyogs der byon to || de dga’ ba skyes nas bcom ldan ’das la ’di skad ces gsol to
||

btsun pa bdag gis gnas mal ci ’dra ba mchis gzigs su gsol | de nas bcom ldan ’das kyis dge sloṅ
rnams la bka’ stsal pa | dge sloṅ (269a1) dag thog ma ñid du rul pa sbed pa ni skyes bu
gti mug ñe dga’ yin par rig par bya’o ||

bcom ldan ’das kyis dgoṅs pa | ñes dmigs gaṅ ci byuṅ ba de ni dge sloṅ dag khri stan mthon po
daṅ khri stan chen po la ñal ba yin no || de lta bas na dge sloṅ (2) gis khri stan mthon
po daṅ khri stan chen po la ’dug par mi bya’o || ’jug na ’gal tshabs can du ’gyur ro ||

bcom ldan ’das kyis dge sloṅ gis khri stan mthon po daṅ stan chen po la ’dug par mi bya’o źes
gsuṅs pa daṅ |

khyim bdag gźan źig gis saṅs rgyas la (3) sogs pa dge sloṅ gi dge ’dun khyim du spyan draṅs
te | des khri stan mtho na po dag bśams par brtsams so ||

tshe daṅ ldan pa kun dga’ bo sṅon rol ñid du son pa daṅ | des stan mthon po dag śom pa de mthoṅ
nas des de la smras pa | khyim bdag stan ’di dag (4) ni dge sloṅ daṅ ’tsham pa ma yin
gyis sdus śig | des de dag bsdu bar brtsams pa na bcom ldan ’das kyaṅ der gśegs so ||

saṅs rgyas bcom ldan ’das ni mkhyen bźin du rmed pa yin pas | saṅs rgyas bcom ldan ’das kyis
tshe daṅ ldan pa kun dga’ bo (5) la rmas pa | kun dga’ bo ’di ci źig khyed | bcom ldan ’das
khyim bdag ’dis chen po la ’os pa’i gdan dag śom nas bdag gis khyim bdag stan ’di dag ni
dge sloṅ daṅ ’tshams pa ma yin gyis ’di dag sdus śig ces bsgo ba daṅ de dag sdug pa lags
(6) so|| kun dga’ bo thams cad la ’byor pa yod pa ma yin gyis | kun dga’ bo khyim bdag stan
śom pa ma zlog śig |

de lta bas na rjes su gnaṅ ste | khyim du khri stan mthon po la ’dug par bya’i der ñal bar mi
bya’o || gtsug lag khaṅ du ni ’dug par mi (7) bya’o || ñal bar yaṅ mi bya ste | ’dug gam
ñal na yaṅ ’gal tshabs can du ’gyur ro ||

lho phyogs nas dge sloṅ chos gos gsum pa gźan źig bcom ldan ’das kyi źabs la phyag ’tshal du
mñan yod du ’oṅs pa daṅ | de’i bags pa’i gdiṅ ba bzaṅ po de (269b1) ñe dgas mthoṅ nas ṅes
de la smras pa | bsod sñoms pa bags pa kho bo la byin cig | kho bo bcom ldan ’das kyi źabs
la phyag ’tshal du ’gro’o ||

des smras pa | btsun pa ñe dga’ ’gro yaṅ ruṅ mi ’gro yaṅ ruṅ | bdag bcom ldan ’das kyi źabs
la phyag (2) ’tshal du ’dir ’oṅs so || bsod sñoms pa khyod ji sñam du sems | ñe dgas ’o na
’di ’dra ba’i bags pa rñed par mi nus sñam mam | ṅa’i rñed pa la stos śig | btsun pa ñe dga’
khyod kyis gaṅ gi byir de nus pa de’i phyir kho bo mi ’bul lo ||

yul ko sa la’i rgyal (3) po gsal rgyal gyi ba laṅ gi spyan byed pa chen po źes bya ba daṅ tshe
daṅ ldan pa ñe dgar bśes pas de de’i gan du soṅ ba na |

ji tsam na sos ka’i dus su be’u bkra źiṅ bkra pa dag byuṅ ṅo || des be’u gcig gi rgyab tu byugs
pa daṅ | chen pos smras pa | btsun pa ñe dga’ (4) khyod be’u ’di’i ma’i ’o ma gsol bar
bźed dam ci | des smras pa | de yaṅ ’dod mod kyi | ’di ’dra ba’i bags pa dge sloṅ gaṅ la
yod pa ni sems las chuṅ dus bde bar dge ba’i phyogs la rab tu brtson par ’gyur ro ||

chen pos smras pa | btsun pa ñe dga’ bka’ (5) stsal pas mdzal gyis bźud cig | de soṅ ba daṅ
chen pos phyugs rdzi la bsgo ba | be’u ’di sod la khyod kyis bags pa khyer te btsun pa ñe
dga’ la phul cig | des be’u de bsad nas bags pa khyer te soṅ ba daṅ | ba de be’u de la gduṅ
bas skad ’byin ciṅ rjes bźin du (6) soṅ ba las da rgyal byed kyi tshal du źugs pa daṅ |
ba de rgyal byed kyi tshal gyi sgo na skad ’byin ciṅ ’dug go ||

saṅs rgyas bcom ldan ’das rnams ni mkhyen bźin du rmed pa yin pas | saṅs rgyas bcom ldan ’das
kyis tshe daṅ ldan pa kun dga’ bo la rmas (7) pa | kun dga’ bo rgyal byed kyi tshal gyi
sgo na ba ’di ci’i phyir skad ’byin ciṅ ’dug | tshe daṅ ldan pa kun dga’ bos gsol ba | bcom
ldan ’das btsun pa ñe dgas be’u de’i pags pa ’tshal ba’i slad du ’gums su stsal bas des
na bde rgyal byed kyi tshal gyi (270a1) sgo na skad ’byin lags so ||

bcom ldan ’das kyis bka’ stsal pa | ñes dmigs gaṅ ci byuṅ ba de ni dge sloṅ dag ko lpags ’chaṅ
ba yin gyis | de lta bas na dge sloṅ gis ko lpags bcaṅ bar mi bya’o || bcaṅs na ’gal tshabs
can du (2) ’gyur ro ||

bcom ldan ’das kyis dge sloṅ gis ko lpags bcaṅ bar mi bya’o źes gsuṅs pa daṅ |

khyim bdag gźan źig gis saṅs rgyas la sogs pa dge sloṅ gi dge ’dun khyim du gdugs tshod la sgyan
draṅs na khyim bdag des gdan gźan bśam du (3) med nas | des ko lpags kyi gdan dag bśam
par brtsams so || tshe daṅ ldan pa kun dga’ bo naṅ par sṅar laṅs te khyim bdag de’i khyim
du soṅ ba daṅ | des khyim bdag gi de ko lpags kyi gdan dag śom pa mthoṅ nas smras pa | khyim
bdag stan ’di (4) dag ni dge sloṅ daṅ ’tshal ba ma yin gyis ’di dag sdus śig | des bsdu
bar brtsams pa na bcom ldan ’das kyaṅ der gśegs so || saṅs rgyas bcom ldan ’das rnams ni
mkhyen bźin du rmed pa yid pas | saṅs rgyas bcom ldan ’das kyis tshe daṅ (5) ldan pa kun
dga’ bo la rmas pa | kun dga’ bo ’di ci źig byed | tshe daṅ ldan pa kun dga’ bos gsol pa
| khyim bdag ’dis gdan gźan bśam du ma ’byor nas de na ko lpags kyi gdan dag bśams pa daṅ
| bdag gis khyim bdag gdan ’di dag ni dge sloṅ (6) daṅ ’tsham pa ma yin gyis ’di dag sdus
śig ces bsgo nas | de stan ’di dag sdud pa lags so ||

kun dga’ bo thams cad la ’byor ba med pas kun dga’ bo khyim bdag stan śom pa ma zlog śig |

de lta bas na rjes su gnaṅ ste | khyim du ko lpags kyi (7) stan bśams pa la ’dug par bya’i ñal
bar ni mi bya’o ||

gtsug lag khaṅ du ni ’dug bar mi bya ñal bar mi bya ste ’dug gam ñal na ’gal tshabs can du ’agyu.ura
ro || ||

