gleṅ gźi ni mñan yod na’o ||dge sloṅ (5) rnams rtswa’i myu gus rkaṅ pa rma byuṅ ba dag bram
ze daṅ khyim bdag rnams kyis mthoṅ nas smras pa |

’phags pa dag khyed cag gi źabs ci źig gis rma byuṅ | rtsa’i myu gus so ||

ci khyed cag gis lham mgul chad ma bcaṅs sam | bcom ldan ’das kyis (6) rjes su ma gnaṅ ṅo źes
bya ba’i skabs de bcom ldan ’das la dge sloṅ rnams kyis gsol pa daṅ |

bcom ldan ’das kyis bka’ stsal pa | de lta bas na rjes su gnaṅ ste | lham mgul chad bcaṅ bar
bya’o ||gaṅ gi tshe rtswa’i myu gu dag cher skyes pa de’i tshe dge sloṅ (7) rnams kyi rkaṅ
bde bas kyaṅ rma cher byuṅ ba bram ze daṅ khyim bdag rnams kyis mthoṅ nas smras pa | khyed
cag gi źabs ci źig gis rma byuṅ | de rnams kyis smras pa | rtswa’i myu gu dag cher skyes
pas bdag cag gi rkaṅ pa de bas kyaṅ rma cher byuṅ ṅo || ’phags pa rnams ci (276b1) khyed
cag gis lham yu’u thuṅ ma bcaṅs sam | bcom ldan ’das kyis rjes su ma gnaṅ ṅo źes pa’i skabs
de bcom ldan ’das la dge sloṅ rnams kyis gsol pa daṅ |

bcom ldan ’das gyis bka’ stsal pa | de lta bas na rjes su gnaṅ ste | lham yu’u thuṅ bcaṅ bar
(2) bya’o||

gaṅ gi tshe skyes bu gti mug ’phags skyes pos ser skyan gnas pa’i śākya rnams kha btag pa na
| de dag las kha cig nub phyogs su dṅo bnas | kha cig bal yul gyi bar du doṅ ṅo ||

mñan yod pa’i don mthun dag zoṅ thogs te bal yul du lhags pa daṅ |

(3) de dag gis de rnams mthoṅ nas smras pa | śes ldan dam khyed cag gaṅ nas da ’dir lhags |
de rnams kyis smras pa | mñan yod nas so || bdag cag gi gñen ’phags pa kun dga’ bo yod na
lan ’ga’ yaṅ ’phags pa kun dga’ bo ’dir ’oṅs te bdag (4) cag la gtam ma dris so || de rnams
kyis smras pa | bdag cag gi ’phags pa kun dga’ bo’i du soṅ la sbran par bgyi’o || de rnams
kyis zoṅ rnams bsgyur ba’i zoṅ dag khyer te mñan yod du lhags nas de rnams kyis ’phags
pa kun dga’ bo la smras pa | (5) ’phags pa kun dga’ bo khyod kyi gñen ba la yul na mchis te
de dag khyod mthoṅ bar ’tshal lo ||

tshe daṅ ldan pa kun dga’ bo ni gñen la gduṅ ba yin pas de gñen dag la blta ba’i phyir bal yul
du soṅ ba las | de lhags pas lag pa daṅ rkaṅ pa ser ga byuṅ ba (6) daṅ |

de la dge sloṅ rnams kyis smras pa | tshe daṅ ldan pa kun dga’ bo pad ma’i ’dab ma ral ba bźin
du khyod kyi lag pa daṅ rkaṅ pa ci źig gis ser ga byuṅ bar gyur | des smras pa | lhags
pas so ||

khyod kyi gñen dag ni lham sgro gu can bcaṅ bar bya’o ||

(277a1) saṅs rgyas bcom ldan ’das la tshe daṅ ldan pa ñe ba ’khor gyis źus pa | btsun pa bcom
ldan ’das kyis yul kha ba can rnams su lham sgro gu can bcaṅ bar bya’o źes gsuṅs pa gaṅ
lags pa |

btsun pa ji tsam gyis yul kha ba can du brjod par (2) bgyi|| ñe ba ’khor gaṅ na snod du chu
’khyag pa yin no ||

dge sloṅ gźan źig la rṅon pa źig dad par gyur nas | rdon pa des dom lpags śig rñed pa dge sloṅ
de la phul ba daṅ des ma blaṅs so ||

des dge sloṅ de’i phyi bźin ’braṅ źiṅ smras pa | ’phags pa (3) bdag gis dom lpags rñed pa khyod
la ’bul gyis bźes śig | dge sloṅ des ma blaṅs so ||

bcom ldan ’das kyaṅ phyogs der gśegs te |

saṅs rgyas bcom ldan ’das rnams ni mkhyen bźin du rmed pa yin pas mkhyen bźin du rmed de | saṅs
rgyas bcom ldan (4) ’das kyis tshe daṅ ldan pa kun dga’ bo la rmas pa |

kun dga’ bo dge sloṅ ’o ni’i phyi bźin du rbon pa pha bi ci ste ’braṅ | btsun pa rṅon pa des
dom lpags śig rñed nas | des dge sloṅ ’o ni la stsal pa las | dge sloṅ gis de ma blaṅs pa
daṅ rṅon pa de dge sloṅ ’o ni’i phyi bźin ’braṅ (5) źiṅ mchi’o ||

bcom ldan ’das kyis bka’ stsal pa | kun dga’ bo rṅon pa dad pa can ni dkon te | gal te brgya’am
stoṅ źig daṅ phrad na thams cad gsod pa yin pas |

de bas na gal te rṅon pas dom lpags byin na blaṅ bar bya’o ||

blaṅs nas dri gtsaṅ (6) khaṅ gi sgo’am | rkaṅ pa’i ’og tu gdiṅ bar bya ste | dom lpags thams
cad ni mig la phan no ||

dge sloṅ gźan źig mchil lham ral nas de lham mkhan gyi druṅ du soṅ ste son nas smras pa | bźin
bzaṅs bdag gi mchi la lham ral ba rgyus te bdag la byin (7) cig lham mkhan gyis bsams pa
| śākya ’i sras kyi dge sbyoṅ rnams ni rṅan pa med par ’tshol gyis yun riṅ du bsgyaṅs pa
daṅ | raṅ gi blo slar ldog par ’gyur ro sñam nas | ’phags pa bdag brel gyis saṅ sbyon cig
| dge sloṅ de yaṅ daṅ yaṅ du (277b1) lham mkhan de’i druṅ du soṅ yaṅ des bsgyaṅs pa daṅ |
de mdza’ bśes dge sloṅ rnams kyis mthoṅ nas de la smras pa | tshe daṅ ldan pa ci de na khyed
kyi zas sbyor ba’i khyim yod dam | ’on te gñen gyi khyim yod | des smras pa | de na bdag
gi zas sbyor ba’i khyim yaṅ med | (2) gñen gyi khyim yaṅ med mod kyi bdag gi mchil lham
ral nas bdag gis de la rgyus te byin cig ces smras na des bsgyṅsso ||

des smras pa | lham mkhan la bden par smra ba dkon par khyod kyis ma thos sam | ’on kyaṅ bdag
śes kyis gal te bcom ldan ’das (3) kyis rjes su gnaṅ na bdag gis brgyus te khyod la sbyin
no źes ba’i skabs de bcom ldan ’das la dge sloṅ rnams kyis gsol ba daṅ |

bcom ldan ’das kyis bka’ stsal pa | dge sloṅ gaṅ źig śes pa yod na des gaṅ du gźan gyis mthoṅ
na mi dad par mi ’gyur ba dben (4) pa’i phyogs su ’dug ste brgyu bar bya’o || de de’i druṅ
du soṅ ste smras pa | bcom ldan ’das kyis rjes su gnaṅ gis rgyus śig |

des smras pa | ci ’di de bźin du brgyur ruṅ sñam mam |

de la re źig smyuṅ bu daṅ | dra gri daṅ | ’breṅ bu yaṅ dgos so źes pa’i skabs de (5) bcom ldan
’das la dge sloṅ rnams kyis gsol pa daṅ |

bcom ldan ’das kyis bka’ stsal ba | dge sloṅ gaṅ źig śes pa yod na des smyuṅ bu daṅ | ’breṅ
bu ni bcaṅ bar bya’o || dra gri ni bcaṅ bar mi bya’o ||

ko lpags kyi gźi rdzogs s+ho || ||

