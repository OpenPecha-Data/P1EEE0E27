dge sloṅ dag sṅon byuṅ ba skye dgu rnams kyi tshe lo ñi khri thub pa (6) na bā rā ṇa sī’i groṅ
khyer du ston pa ’od sruṅ źes bya ba de bźin gśegs pa dgra bcom pa yaṅ dag par rdzogs pa’i
saṅs rgyas źes bya ba nas ’jig rten du sgra rnam par grags pa źes bya ba’i ba ra ’jig
rten du byuṅ ṅo ||

bā rā ṇa sī’i groṅ na khyo śug gñis śig (7) yod pa de gñis kyis yaṅ dag par rdzogs pa’i saṅs
rgyas ’od sruṅ las skyabs su ’gro ba daṅ bslab pa’i gźi rnams mnos so ||

gaṅ gi tshe yaṅ dag par rdzogs pa’i saṅs rgyas ’od sruṅ gis saṅs rgyas kyi mdzad pa mtha’ dag
mdzad nas phuṅ po’i lhag (267a1) ma med pa’i mya ṅan las ’das pa’i dbyiṅs su yoṅs su mya
ṅan las ’das pa daṅ rgyal po kr-i kīsa de’i mchod rten rin po che sna bźi las khror khror
yug tu dpag tshad gaṅ tsam la ’phaṅ du dpag tshad phyed pa źig byed du bcug nas | de źig
ciṅ (2) gogs pa slar bcos pa’i phyir groṅ khyer gyi śar phyogs kyi sgo nas dbya ’du ba gaṅ
yin pa de dag des mchod rten de la phul lo ||

gaṅ gi tshe rgyal po kr-i kī śi nas de’i du legs skyes źes bya ba de rgyal srid la bźag pa daṅ
de’i blon po dag gis dpya ñuṅ (3) śas śig phul lo || des blon po rnams la smras pa | ci’i
phyir khyed kyis ṅa la dpya ñuṅ du źig phul | ṅa’i yul nas dpya mi ’du ’am źes smras pa
daṅ |

de dag gis smras pa | lha dpya de las ’du ba gaṅ la mchis | lha groṅ khyer gyi śar (4) phyogs
kyi sgo nas dpya ’du ba gaṅ lags pa de dag ni rgyal po yab kyi mchod rten źig ciṅ gogs pa
slar bcos pa’i rgyur gźag go ||

gal te lhas gnaṅ na dbya de bdag cag gis dgu ma mo ||

des smras pa | śes ldan ṅa’i yab kyis gaṅ mdzad pa de ni (5) tshaṅs pas byas pa’o || de ni brgya
byin gyis byas pa’o ||

de dag gis bsams pa | gal te lhas gnaṅ na bdag cag gis ci nas dbya de dag raṅ ’du bar mi ’gyur
bde ltar bya’o sñam nas | de dag gis sgo bcad de bźag pas phyin chad dbya ’du ba chad do
||

(6) mchod rten de yaṅ źig ciṅ gogs par gyur pa daṅ | khyo śug de gñis rgas par gyur pa nas mchod
rten de ñid la byi dor byed ciṅ ’dug go ||

byaṅ phyogs nas ded dpon źig zoṅ thogs te bā rā ṇa sī’i groṅ du phyin pa daṅ | des mchod rten
źig ciṅ (7) gogs par gyur pa de mthoṅ ṅo ||

des mthoṅ nas yab yum mchod rten ’di su’i lags źes dris so ||

de gñis kyis smras pa | yaṅ dag par rdzogs pa’i saṅs rgyas ’od sruṅ gi yin no || sus bgyis pa
| rgyal po kr-i kīsa so ||

rgyal po kr-i kī (267b1) des mchod rten de źig pa daṅ gogs pa slar bcos pa’i phyir phul bcuṅ
zad med dam |

de gñis kyis smras pa | phul ba yod de groṅ khyer gyi śar phyogs kyi sbo nas dpya ’du ba gaṅ
dag mchod rten de źig pa draṅ gogs pa bcos pa’i phyir phul ba las

rgyal (2) po kr-i kī noṅs nas de’i sras legs skyes źes bya ba de rgyal srid la bźag nas des
dpya ’du ba de bcad pas mchod rten de źig ciṅ gogs par gyur to ||

des rin po ches sbras pa’i rna cha rna ba las bkrol nas des de gñis la byin te smras pa | yab
yum (3) rin po che’i rna cha ’dis mchod rten ’di źig ciṅ gogs pa rnams chos śig | bdag nam
zoṅ rnams ’gyur te ’oṅs nas phyis kyaṅ sbyin no ||

de gñis kyis de bcoṅs nas des mchod rten de źig pa daṅ gogs pa slar bcos te kha cig ni lhag
go |

de (4) nas dus phyi źig na ded dpon gyis zoṅ bsgyur nas spogs khyer te ’oṅs so ||

des mchod rten de lta bas mi ṅoms pa źig tu mthoṅ ṅo ||

mthoṅ nas kyaṅ de phyir źiṅ rab tu dga’ ba daṅ | daṅ ba skyes te dris pa | yaṅ yum khyed kyis
skyin po lhuṅ zad (5) ma byas sam |de gñis kyis smras pa | bu bdag cag gis skyin po cuṅ
zad kyaṅ ma byas te | ’on kyaṅ lhag pa yaṅ yod do ||

de rab tu daṅ ba skyes nas de la ci lhag pa daṅ gźan yaṅ yum nas mchod pa daṅ bkur sti cher
byas te dge ba’i rtsa ba ’dis (6) bdag phyug pa daṅ | nor maṅ ba daṅ | loṅs spyod che ba’i
rigs su skye ba daṅ | chos ’di lta bu thob pa daṅ | ston pa ’di lta bu kho na mñes par byed
kyi | mi mñes par mi byed par gyur cig ces smon lam btab bo ||

dge sloṅ dag ji sñam du sems | (7) ded dpon gaṅ yin pa de ni gro bźin skyes rna ba bye ba ri
’di ñid yin te | ’dis gaṅ yaṅ dag par rdzogs pa’i saṅs rgyas ’od sruṅ gi mchod rten la bya
ba byas te smon lam btab pa’i las de’i rnam par smin pas phyuṅ pa daṅ | nor miṅ ba daṅ |
loṅs spyod (268a1) che ba’i rigs daṅ | rin po ches spras pa’i rna cha rna ba la thogs bźin
du btsas śiṅ ṅa’i bstan pa la rab tu byuṅ nas ñon moṅs pa thams cad spaṅs te dgra bcom pa
ñid mṅon sum dbyas te | ’dis yaṅ dag par rdzogs pa’i saṅs rgyas ’od sruṅ (2) daṅ śugs mñam
pa | stobs mñam pa | brtson pa mñam pa | mi mñam pa daṅ mñam pa brñes pa’i ston pa ṅa mñes
par byas kyi ma mñes par ni ma yin no || dge sloṅ dag de lta bas na las gcig tu gnag pa
rnams kyi rnam par smin pa ni gcig (3) tu gnag pa yin | gcig tu dkar ba rnams kyi ni dkar
pa yin | ’dren ma rnams kyi ’dren ma yin no ||

dge sloṅ dag de lta bas na las gcig tu gnag pa rnams daṅ ’dren ma rnams ni spaṅs la | las gcig
tu dkar pa kho na la brtsal bar bya ste | (4) dge sloṅ dag khyed kyis de lta bu la bslab
par bya’o ||

